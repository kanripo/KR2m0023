# -*- mode: mandoku-view; -*-
#+TITLE: 政和五禮新儀
#+DATE: 2015-08-24 22:51:21.784523
#+PROPERTY: ID KR2m0023
#+PROPERTY: BASEEDITION WYG    
#+PROPERTY: JUAN 卷一百六十三
<pb:KR2m0023_WYG_169-1a>¶
欽定四庫全書¶
　政和五禮新儀卷一百六十三¶
　　軍禮¶
　　　紫宸殿賀勝㨗儀¶
　　　大儺儀¶
　　　州縣儺儀¶
　　　諸州歲貢儀¶
　　　紫宸殿賀勝㨗儀¶
<pb:KR2m0023_WYG_169-1b>¶
垂拱殿皇帝將出宫讀奏目官以下横行序立如望參¶
儀東上閤門附内侍進班齊牌皇帝出宫守踏道行門¶
禁衛諸班親從迎駕自賛常起居訖又自賛賀再拜訖¶
皇帝服鞾袍坐鳴鞭讀奏目官以下起居訖(讀奏目官/升降自東)¶
(階/)班首出班致詞稱賀歸位再拜(如宣答/又再拜)次知内侍省¶
事以下(帯御器械官公服/鞾笏綴内侍近班)次管軍臣僚各逐班先面西¶
立俟班到横行賛起居稱賀並如上儀次行門起居稱¶
賀再拜訖俟舍人南階下直身奏班絶皇帝降座鳴鞭¶
<pb:KR2m0023_WYG_169-2a>¶
詣紫宸殿後幄排立諸班親從迎駕自賛常起居初垂¶
拱殿起居稱賀班将畢紫宸殿樞宻以下大班入就位¶
並如賀祥瑞立班之儀東上閤門附内侍進班齊牌皇¶
帝御紫宸殿坐鳴鞭舎人揖樞宻以下躬起當殿通某¶
官姓名以下起居稱賀復位賛樞宻以下再拜搢笏舞¶
蹈又再拜班首奏聖躬萬福又再拜班首出班致詞稱¶
賀復位又再拜搢笏舞蹈又再拜知東上閤門官當殿¶
北向承㫖訖西向稱有制樞宻以下再拜宣答訖又再¶
<pb:KR2m0023_WYG_169-2b>¶
拜舞蹈又再拜訖再鳴鞭樞宻直學士自西階升殿侍¶
立知引進司東上閤門官以下殿庭東西向侍立餘官¶
分班出(宣賛舎人退近南當/庭中對立舎人西出)文武百僚諸軍将校殿門¶
外序班立定知引進司官東上閤門官以下退立東階¶
下殿中侍御史一員先入就位次兩省次上将軍以下¶
分班入次舎人分引三公以下文武百僚入殿庭東西¶
相向立(将校排列不盡者/止殿門外立班)舎人揖班首以下躬宣賛舎¶
人當殿通文武百僚宰臣(三公通/某官)姓名以下起居稱賀¶
<pb:KR2m0023_WYG_169-3a>¶
舎人引班首以下横行北向(兩省上将軍/以下依舊立)並如賀祥瑞¶
立班之儀宣賛舎人揖左班近前舎人自班後詣東階¶
下立東上閤門官至通唱位舎人揖班首以下躬東上¶
閤門官賛再拜班首出班致詞稱賀復位樞宻詣御座¶
前承㫖退詣折檻東西向宣答班首以下再拜並如上¶
儀訖次東上閤門官揖宰相執政官升殿(並升自東階/中書侍郎升)¶
(自西階樞宻/直學士出殿)賛拜東上閤門官還位引右班舎人由右¶
班前餘官分出次兩省次上将軍以下知引進司東上¶
<pb:KR2m0023_WYG_169-3b>¶
閤門官以下還侍立位宣賛舎人復位次引進奉如儀¶
舎人合班躬奏無事皇帝降位鳴鞭知引進司官以下¶
並卷班出皇帝御垂拱殿三省樞宻院臣僚奏事畢舎¶
人一員立殿門屏東候班退南階下直身奏閤門外無¶
公事皇帝降座還内¶
　　　大儺儀¶
前一日所司奏聞侲子選年十二以上十五以下充著¶
假面衣赤布袴褶二十四人為一隊六人作一行凡四¶
<pb:KR2m0023_WYG_169-4a>¶
隊執事者十二人著赤幘褠衣執鞭上人二人其一著¶
假面黄金目䝉熊皮元衣朱裳右執戈左揚楯其一為¶
唱帥著假面皮衣執捧鼓角各十合為一隊隊内有鼓¶
吹令一員太卜令一員各監所部坐巫帥二人(令以下/皆服手)¶
(巾幘/袷褶)太祝一員有司預偹每門雄雞及酒陳於宫城正¶
門皇城諸門磔禳設祭執事者開瘞坎各於皇城中門¶
外之右方深取足容物先一日之夕儺者各赴集所具¶
器服依次陳布以俟其日未明諸衛依時刻勒所部屯¶
<pb:KR2m0023_WYG_169-4b>¶
門列仗入陳於階如常儀鼓吹令帥儺者案於宫門外¶
内侍詣皇帝所御殿前奏侲子偹請逐疫奏訖出命内¶
侍伯六人分引儺者於宫門以次入鼓譟以進執戈揚¶
楯唱帥侲子和日甲作食&KR1223;胇胃食虎雄伯食魅騰簡¶
食不祥覽諸食咎伯竒食夣强梁祖明共食磔死寄生¶
委隨食觀錯斷食巨窮竒騰根共食蠱凡使一十二神¶
追惡鬼曰赫汝軀拉汝幹節解汝肉抽汝肺腸汝不急¶
去後者為糧周呼訖前后鼓譟而出諸隊各取門出郭¶
<pb:KR2m0023_WYG_169-5a>¶
而上初儺者将出太祝布神席當中門南向出訖宰人¶
帥執事者副牲旁磔之神席之西藉以席地北首執事¶
酌酒太祝受而奠之祝史持版於座右跪讀祝文讀訖¶
興奠版於席乃舉牲并酒瘞坎訖退(其内侍伯導/引出門外止)¶
　　　州縣儺儀¶
方相氏州四人縣二人俱執戈楯(戈今用/小㦸)唱帥州四人¶
縣二人(方相唱帥/並杖直充)侲子選年十三以上十五以下充(帥/府)¶
(及上州六十人中下/州四十人縣二十人)杖直八人四人執鼓四人執鞭前¶
<pb:KR2m0023_WYG_169-5b>¶
夕前所司帥領儺者宿於州府門外(縣亦/如之)未辨色所司¶
白長吏請引儺者入質明執事者二人出門各執青麾¶
引儺者鼓譟呼以進方相氏執戈揚楯唱帥侲子和日¶
甲作食&KR1223;胇胃食虎雄伯食魅騰簡食不祥覽諸食咎¶
伯竒食夣强梁祖明共食磔死寄生委隨食觀錯斷食¶
巨窮竒騰根共食蠱凡使一十二神追惡鬼曰赫汝軀¶
拉汝幹節解汝肉抽汝肺腸汝不急去後者為糧周呼¶
訖執事者引之遍索諸室及門巷訖執事者引出所司¶
<pb:KR2m0023_WYG_169-6a>¶
接引鼓譟出大門外為分四部各趨四城門出郭外而¶
止初儺者入祝史五人各帥執事者以酒脯各詣州府¶
門及城四門以俟酒以爵脯以籩(縣亦/如之)及開瘞坎於諸¶
門之右方深取足容物儺者将出執事者酌酒脯於門¶
右祝史跪讀祝文讀訖興奠版於席乃舉酒脯瘞於坎¶
退¶
　　　諸州嵗貢儀¶
前期所司具貢物包匭長吏緘印書名如式所司設次¶
<pb:KR2m0023_WYG_169-6b>¶
於長吏治所中門内之東西其日質明掃除㕔事之前¶
望闕設香案布長吏以下席位於其後重行異位設貢¶
物案及幄次於香案之左訖長吏帥僚佐以下就次執¶
事者先引貢物入置於案又置進表案於貢物之前(表/置)¶
(案/上)次引長吏并僚佐以下就席位立定長吏搢笏上香¶
訖執笏賛禮曰再拜在位者皆再拜執事者以授長吏¶
(表藉/以箱)長吏少前搢笏跪受表置於案執笏俯伏興退復¶
位賛禮者曰再拜在位者皆再拜引長吏以下退¶
<pb:KR2m0023_WYG_169-7a>¶
　¶
　¶
　¶
　¶
　¶
　¶
　¶
　¶
<pb:KR2m0023_WYG_169-7b>¶
　¶
　¶
　¶
　¶
　¶
　¶
　¶
　政和五禮新儀卷一百六十三¶
