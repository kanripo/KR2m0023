# -*- mode: mandoku-view; -*-
#+TITLE: 政和五禮新儀
#+DATE: 2015-08-24 22:51:21.316041
#+PROPERTY: ID KR2m0023
#+PROPERTY: BASEEDITION WYG    
#+PROPERTY: JUAN 卷一百四十
<pb:KR2m0023_WYG_146-1a>¶
欽定四庫全書¶
　政和五禮新儀卷一百四十¶
　　賔禮¶
　　　紫宸殿望叅儀¶
垂拱殿皇帝將出宫讀奏目官在殿庭之南宣奏引班¶
對立舎人在其南簿書官在舎人之西少絶覺察失儀¶
提㸃使臣在其南並北向(舎人以西為上簿書官以東/為上通事舎人以下兼簿書)¶
(官者歸本/班餘凖此)宣賛舎人立班前西向東上閤門附内侍進¶
<pb:KR2m0023_WYG_146-1b>¶
班齊牌皇帝出宫守踏道行門禁衛諸班親從迎駕自¶
賛常起居皇帝服鞾袍坐鳴鞭舎人先賛讀奏目官以¶
下大起居(如殿上傳㫖常起居讀奏目官以下至/行門並常起居讀奏目官升降自東階)次知¶
内侍省事(帶御器械官公服/鞾笏綴内侍班)次御前忠佑馬歩軍都軍¶
器頭以下次殿前都指揮使至諸軍副指揮使次駙馬¶
都尉(係正位即/歸本班)次選前司諸軍員僚次宗室將軍以下¶
逐班先面西立俟班到横行起居次行門指揮使起居¶
(行事退大起/居止四拜)俟舎人南階下直身奏班絶皇帝降座鳴¶
<pb:KR2m0023_WYG_146-2a>¶
鞭詣紫宸殿後幄排立諸班親從迎駕自賛常起居初¶
垂拱殿起居班將軍紫宸殿樞宻以下大班入就位知¶
同知簽書樞宻院事在儀石之南北向東上知同知入¶
内内侍省事在知樞宻事院之東南知客省事至知西¶
上閤門事在其南次簽書客省事至簽書西上閤門事¶
次閤門通事舎人次閤門祇候次看班祇候又在其南¶
内符寳郎在簽書客省事之西六尚局勾管官在同知¶
入内内侍省事之東典御在其南奉御又在其南通侍¶
<pb:KR2m0023_WYG_146-2b>¶
中侍中衛左武大夫在知樞宻院事之南稍東中亮拱¶
衛左武郎在左武大夫之東稍却每等重行異位並北¶
向西上觀文殿大學士學士資政殿大學士翰林學士¶
承㫖翰林學士資政端明殿學士龍圖閣學士在簽書¶
樞宻院事之西南(觀文殿學士以下稍却翰/林學士承㫖以下又稍却)直學士在¶
其南(與知入内内/侍省事班齊)侍制又在其南樞宻都承㫖在直學¶
士之西承㫖在其南次副都承㫖次副承㫖諸房逐房¶
副承㫖又在其南正侍中亮拱衛左武大夫在簽書樞¶
<pb:KR2m0023_WYG_146-3a>¶
宻院事之南稍西中衛右武郎在右武大夫之西稍却¶
每等重行異位並北向東上武功大夫在六尚局勾管¶
官之東武功郎在其東次敦武郎次從義忠訓成忠郎¶
又在其東和安大夫至翰林良醫在武功大夫之南少¶
絶和安郎至翰林醫正在其東每等重行異位並西向¶
北上武徳大夫至武翼大夫在樞宻都承㫖之西武德¶
郎至武翼郎在其西次修武郎次秉義忠翊保義郎又¶
在其西每等重行異位並東向北上翰林醫學官在殿¶
<pb:KR2m0023_WYG_146-3b>¶
庭南稍東西上翰林待詔藝學士在殿庭南稍西東上¶
皆北向(各視本班/祇候稍却)宣賛舎人在班前西向對立舎人在¶
班前東向立定東上閤門附内侍進班齊牌皇帝御紫¶
宸殿坐鳴鞭宣賛舎人揖樞宻以下躬與對立舎人皆¶
北向通班大起居訖再鳴鞭樞宻直學士自西階升殿¶
侍立知引進司東上閤門官以下殿庭東西向侍立(若/無)¶
(進奉引進/司官先出)宣賛舎人各歸位餘官分班出次東上閤門¶
官引親王就位揖躬進(如大起居揖而出餘凖此若殿/上傳旨常起居即親王以下至)¶
<pb:KR2m0023_WYG_146-4a>¶
(馬歩軍員僚/並常起居)次馬歩軍都指揮使至諸軍副指揮使次¶
開府儀同三司(宗室在班/前别班入)次馬歩軍員僚起居訖三公¶
以下文武百僚門外序班立定先殿中侍御史入側宣¶
大起居訖分班歸覺察位(殿中侍御史二員在两省/班之南各少却東西相向)舎¶
人二員各立其後(左同殿中侍御史覺察訖復/位右自外入覺察訖同出)知引進¶
司東上閤門官以下退立東階下對立舎人對立西階¶
下宣賛舎人退近南當庭中立舎人分引两省官入次¶
舎人二員一員門外引三公以下及左班東入一員引¶
<pb:KR2m0023_WYG_146-4b>¶
三少以下及右班西入殿庭東西相向立(以上至親王/邉班並側宣)¶
(大遼國及髙麗使副/凖此餘蕃國不側宣)揖躬宣賛舎人當殿通宰臣姓名¶
以下起居(三公通/某官)舎人分引班首以下横行北向(两省/官依)¶
(舊/立)三公左輔在儀石之西北稍東太宰在其南次尚書¶
左丞次特進次六曹尚書左丞次特進次六曹尚書至¶
光禄大夫次六曹侍郎開封尹至大司成(開封尹以/下稍空)次¶
太常卿至中大夫次殿中少監至中散大夫次七等少¶
卿至奉直大夫次尚書左右司員外郎至朝奉大夫次¶
<pb:KR2m0023_WYG_146-5a>¶
六曹諸司員外郎至朝奉郎次太常丞至承議郎次開¶
封知縣至奉議郎次太史局正至通直郎又在其南御¶
史大夫在光禄大夫之東中丞在其南次侍御史監察¶
御史又在其南太子三師在御史大夫之東(與執政/官班齊)太¶
子三少在其南次賔客詹事次左右庶子以下又在其¶
南每等重行異位並北向西上三少右弼在儀石之北¶
稍西少宰在其南次尚書右丞次大尉節度使次節度¶
觀察留後觀察使次防禦使次團練使次刺史又在其¶
<pb:KR2m0023_WYG_146-5b>¶
南每等重行異位並北向東上門下侍郎在尚書左丞¶
之東左散騎常侍在其東次給事中左諫議大夫次起¶
居郎左司諫符寳郎左正言又在其東每等重行異位¶
並西向北上在中書左丞之西右散騎常侍在其西次¶
中書舎人右諫議大夫次起居舎人右司諫正言又在¶
其西每等重行異位並東向北上宣賛舎人揖左班近¶
前自班後詣東階下立(門下中書侍郎押班並立左丞/西餘官押班止依並垂拱殿四)¶
(參凖/此)引班舎人班前對立揖躬東上閤門官賛拜班首¶
<pb:KR2m0023_WYG_146-6a>¶
以下大起居訖揖宰相執政官分東西升殿(樞宻直學/士下殿出)¶
賛拜東上閤門官還立位引班舎人退餘官分出次两¶
省官出次殿中侍御史對揖出(有失儀/弹奏)知引進司東上¶
閤門官以下還侍立位次引見謝辭班宣奏賛對舎人¶
稍南相向立進奉自西入陳於殿庭列定賛文武常起¶
居訖(牽馬者/不拜)門下侍郎於折檻東西向立對立舎人當¶
殿躬奏某官姓名進奉訖復對立位(諸蕃國云/某國進奉)門下侍¶
郎曰進奉出還侍立位文武應諾員僚引進奉從東側¶
<pb:KR2m0023_WYG_146-6b>¶
門出宣對立舎人復位合班躬奏無事卷班西出皇帝¶
降座鳴鞭知引進司東上閤門官以下並奏班出皇帝¶
復御垂拱殿三省樞宻及百僚奏事如儀舎人一員立¶
殿門屏東俟班退南陛階下直身奏閤門無公事皇帝¶
降座還内¶
　¶
　¶
　政和五禮新儀卷一百四十¶
