# -*- mode: mandoku-view; -*-
#+TITLE: 政和五禮新儀
#+DATE: 2015-08-24 22:51:22.924960
#+PROPERTY: ID KR2m0023
#+PROPERTY: BASEEDITION WYG    
#+PROPERTY: JUAN 卷二百十三
<pb:KR2m0023_WYG_219-1a>¶
欽定四庫全書¶
　政和五禮新儀卷二百十三¶
　　凶禮¶
　　　東宫為諸王以下喪舉哀儀¶
　　　東宫臨奠諸王以下喪儀¶
　　　東宫遣使弔諸王以下喪儀¶
　　　東宫遣使奠諸王以下喪儀¶
　　　東宫為諸王以下䘮舉哀儀¶
<pb:KR2m0023_WYG_219-1b>¶
訃至命太史擇日舉哀前一日所司於舉哀所設次周¶
以簾帷其日皇太子常服就次侍衛如常至次南向坐¶
俟時至釋常服服素服禮直官引左庻子當次俛伏跪¶
曰某官姓名言請皇太子為某官封某薨舉哀(婦人稱/某人某)¶
(氏各隨/所稱)言訖俛伏興又躬曰請皇太子舉哀十五舉音¶
又躬請可止皇太子哭止禮直官引左庻子退西向立¶
宫官以下奉慰訖皇太子釋素服服常服還如儀¶
　　　東宫臨奠諸王以下䘮儀¶
<pb:KR2m0023_WYG_219-2a>¶
訃至命太史擇日臨奠前一日有司於主人之第廳西¶
設皇太子次其日質明皇太子服常服以出侍衛如常¶
将至主人以下縗服去絰杖出中門止哭迎於大門再¶
拜退先入立於門右皇太子至㕔前就次主人升立哭¶
於柩東婦人立哭於柩西(婦人隔/以行帷)賛者(以内/侍挕)引皇太子¶
出次步至靈座前三上香三奠酒主人進詣皇太子前¶
跪哭皇太子撫慰訖主人以下皆再拜退皇太子出就¶
次還宫如儀¶
<pb:KR2m0023_WYG_219-2b>¶
　　　東宫遣使弔諸王以下䘮¶
前期所司於主人第大門外設使者次使者至賛者引¶
之次内外縗服賛者引主人以下降立哭於東階下婦¶
人升立哭於柩所使者常服出次於門外西向史二人¶
以案奉令書位於其左賛者引主人去杖出中門止哭¶
於大門外迎見使者先入立於庭下北向史以令書案¶
前行賛者引使者從入内外哭止使者入門詣庭下相¶
向立史以案進賛者賛使者搢笏取令書執笏加令書¶
<pb:KR2m0023_WYG_219-3a>¶
於笏上史以案退使者少進於受弔者前稱有令訖主¶
人舉哭再拜稽顙内外皆哭賛者引主人進詣使者前¶
跪受令書興復位賛者引使者歸次主人以令書授左¶
右舉哭出中門哭止拜送使者於大門外使者還賛者¶
引主人杖哭而入升堂取令書奠於柩前¶
　　　東宫遣使奠諸王以下䘮¶
前期所司於主人之第大門外設使者次使者至賛者¶
引之次内外縗服賛者引主人以下降立哭於東階下¶
<pb:KR2m0023_WYG_219-3b>¶
婦人升立哭於堂上柩之右使者常服立於大門外從¶
者陳饌於柩前賛者引主人去杖出中門止哭於大門¶
外迎見使者訖先入立於門右賛者引使者入内外止¶
哭使者升自東階立於柩前之右賛者引主人升自西¶
階立當使者前使者以琖奠酒訖曰某官封謚将歸幽¶
宅令使某奠(有祭文則/賛者宣讀)主人降詣階間舉哭再拜稽顙¶
内外俱哭主人退哭於東階下賛者引使者出從者從¶
出主人止哭拜送使者於大門外使者還主人杖哭而¶
<pb:KR2m0023_WYG_219-4a>¶
入¶
　¶
　¶
　¶
　¶
　¶
　¶
　¶
<pb:KR2m0023_WYG_219-4b>¶
　¶
　¶
　¶
　¶
　¶
　¶
　¶
　政和五禮新儀卷二百十三¶
