# -*- mode: mandoku-view; -*-
#+TITLE: 政和五禮新儀
#+DATE: 2015-08-24 22:51:22.254722
#+PROPERTY: ID KR2m0023
#+PROPERTY: BASEEDITION WYG    
#+PROPERTY: JUAN 卷一百八十四
<pb:KR2m0023_WYG_190-1a>¶
欽定四庫全書¶
　政和五禮新儀卷一百八十四¶
　　嘉禮¶
　　　品官庶子冠儀¶
　　　　吿廟¶
　　　　戒賓¶
　　　　宿賓¶
　　　　行事¶
<pb:KR2m0023_WYG_190-1b>¶
　　　　禮賓¶
　　　吿廟¶
如嫡子之儀¶
　　　戒賓¶
如嫡子之儀¶
　　　宿賓¶
如嫡子之儀¶
　　　行事¶
<pb:KR2m0023_WYG_190-2a>¶
質明執事者設洗於東階東南水在洗東篚實巾一在¶
洗西陳服房中東領北上(無房者張/帷為之)平冕金鍍鍮石稜¶
角簮青羅素大袖緋羅素裙蔽膝白綾中單緋白羅大¶
帶金鍍銅革帶緋羅履襪(五品以上五旒冕青羅生色/大紬緋羅綉裙蔽膝皁綾綬)¶
(銅環餘同/平冕服)二梁冠朝服金鍍銀稜角簮銀立筆緋羅大¶
袖裙白紗中單皁&KR1638;白羅方心曲領緋羅蔽膝緋白羅¶
大帶銀褐綾勒白金鍍銅束帶佩方勝練鵲錦綬青絲¶
綱輸石環(五品以上四梁冠金鍍銀稜角簮銀束帶/銀佩簇四盤鵰錦綬餘同二染冠服也)折上¶
<pb:KR2m0023_WYG_190-2b>¶
巾公服巾總二梁冠笄組紘實于篋平冕二梁折上巾¶
各一箱執以待于西隅南面東上賓升則東面升洗于¶
房中之東水在洗東篚實巾一在洗西質明主人公服¶
立于東階下西面兄弟各服其服立于洗東西面北上¶
將冠者立于房中南面賓贊如主人服立于外門之¶
外主人出迎揖先入三揖至于階三遜設主人之位于¶
東階西面賓贊位于西階上東面主人與賓升就位贊¶
冠者盥手洗西升立于房中西面設冠者位于房户外之¶
<pb:KR2m0023_WYG_190-3a>¶
西南面設酒饌如常儀將冠者出房南面贊冠者奠巾¶
縂于席東端賓揖將冠者即席座贊冠者坐設巾總賓¶
降主人從降賓辭請母降主人曰吾子降辱敢不從降¶
賓既盥一揖一遜升主人復初位賓即將冠者席前跪正¶
巾興降西階一等執折上巾者升東階西面授賓賓右手¶
執項左手執前進將冠者席前北向跪冠興復位贊冠¶
者跪正折上巾冠者興賓揖遜冠者適房服(折上/中服)出房¶
南面立賓主俱興賓揖冠者即席坐執事者盥手洗爵¶
<pb:KR2m0023_WYG_190-3b>¶
于房中贊冠者以酒注于爵賓受爵進席前北向立祝¶
曰榖旦既治言設其醴助爾成德治此嘉禮既醮于初¶
昭受多祉冠者再拜受爵賓東面答拜贊冠者薦饌冠¶
者即座坐飲食訖降席再拜賓答拜賓揖冠者即席坐¶
賛冠者跪脱折上巾設笄賓降主人從降辭對如初賓既¶
盥揖遜升賓即冠者席前正巾興降西階二等執二梁¶
冠者升東階西面授賓賓右手執項左手執前進冠者¶
席前北向跪冠興復位贊冠者跪卒紘冠者興賓揖訖¶
<pb:KR2m0023_WYG_190-4a>¶
冠者適房服(二梁/冠服)出房南向立賓主俱興賓揖冠者即¶
席立執事者盥手洗爵于房中贊冠者以酒注于爵賓¶
受爵進席前北向立祝曰有脯斯設有酒斯盈載加爾¶
服聿觀其成革爾幼習保兹令名冠者再拜受爵賓東¶
面答再拜贊冠者薦饌冠者即席坐飲食訖降席再拜¶
賓答拜賓揖冠者即席坐贊冠者跪脱二梁冠設笄賓¶
降主人從降辭對如初賓既盥揖遜升賓即冠者席前¶
正巾興降西階三等執平冕者升東階西面授賓賓右¶
<pb:KR2m0023_WYG_190-4b>¶
手執項左手執前進冠者席前北向跪冠興復位贊冠¶
者跪卒紘冠者興賓揖冠者適房服(平冕/服)出房南面立¶
賓主俱興賓揖冠者即席立執事者盥手洗爵于房中¶
贊冠者以酒注于爵賓受爵進席前北向立祝曰㫖酒¶
思柔殽核維旅受言醮之三加具舉爾德既成有秩斯¶
祜冠者再拜受爵賓東面答拜贊冠者薦饌冠者即席¶
坐飲食訖降席再拜賓答拜執事者徹冠席酒饌及折¶
上巾二梁冠入于房中冠者易服拜父父為起入拜母¶
<pb:KR2m0023_WYG_190-5a>¶
母為起賓降當西序東面主人降當東序西面立冠者¶
出立於西階東南面賓少進字之曰卜筮云吉禮儀孔¶
明爰字爾德嘉爾有成其成伊何曰孟某甫冠者曰某¶
雖不敏敢不祇奉賓出主人西面請賓曰吾子辱執事¶
請禮從者賓曰某既得將事敢辭主人曰敢固以請賓¶
曰某辭不得命敢不從賓就次如别儀冠者廟見及見¶
諸父諸兄姑姊如常儀(若以巾㡌折上/巾為三加者聴)¶
　　　禮賓¶
<pb:KR2m0023_WYG_190-5b>¶
如嫡子之儀(孤子冠即諸父諸兄為主如上儀品官子/三舎生冠依品官之儀折上巾服用緑)¶
　¶
　¶
　¶
　¶
　¶
　¶
　政和五禮新儀卷一百八十四¶
