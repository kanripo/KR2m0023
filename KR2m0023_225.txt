# -*- mode: mandoku-view; -*-
#+TITLE: 政和五禮新儀
#+DATE: 2015-08-24 22:51:23.092699
#+PROPERTY: ID KR2m0023
#+PROPERTY: BASEEDITION WYG    
#+PROPERTY: JUAN 卷二百十九
<pb:KR2m0023_WYG_225-1a>¶
欽定四庫全書¶
　政和五禮新儀卷二百十九¶
　　凶禮¶
　　　庻人䘮儀中¶
　　　弔賻¶
弔者至掌事者引之次素服(若主人未成服/吊者不變服)賛者入告¶
引主人以下立哭於東階下婦人升哭於殯西弔者入¶
立於庭北面西上為首者進當主人前云如何不淑主人¶
<pb:KR2m0023_WYG_225-1b>¶
哭再拜稽顙為首者復位弔者俱哭十餘聲乃出少頃¶
主人以下各還次若哭殯俱升就殯堂哭尊者坐(若賔/敵體)¶
(以上賔出入則起賔/坐亦坐賔起亦起)賛者引親賔入升堂立於賓東西¶
面南上尊者坐哭盡哀乃出卑者再拜訖乃就主人前¶
慰訖賛者引以次出少頃還次如初若追遣使致&KR0608;使¶
者至於大門外之西東面從者以箱奉元纁束帛立於¶
使者之側(凡&KR0608;通以貨財不/限以元纁采帛)賛者入告主人立哭賛者¶
出引使者入立於門内之西東面從者以箱授使者主¶
<pb:KR2m0023_WYG_225-2a>¶
人哭止使者奉箱少進靣曰某封若某官使&KR0608;(無官曰/某人)¶
主人哭再拜使者又少進坐委之興復位掌事者進坐¶
舉之興少東使出主人拜送(若使者致物不以器掌事/者迓受之不委於地餘賻)¶
(物者從者執之立於使者之/側掌事者受之以東藏之)¶
　　　啟殯¶
墓地葬日皆前期擇之葬有期前一日之夕掌事者除¶
葦障偹饌於東階下(如大/歛)設賔次於大門外之右南向¶
内外夕哭如常儀啟之日夙興内外縗服主人及諸子¶
<pb:KR2m0023_WYG_225-2b>¶
去冠絰以袤巾帕頭皆升就位哭(尊行/者坐)賛者縗服執功¶
布(長三/尺)升自西階詣殯南北向内外止哭祝三聲噫嘻¶
乃曰謹以吉辰啟殯既告内外皆哭盡哀各還次執饌¶
者升徹夕奠如常祝移銘旌重北建之掌事者升徹殯¶
塗訖設席於柩東升柩於席上賛者以功布拂柩覆用¶
夷衾降出設帷東面開如主人以下升哭於帷東西面¶
妻妾女子子哭於帷西東面俱南上宗親尊行丈夫以下帷¶
東北壁下南面東上外姻丈夫帷東北面西上婦人帷¶
<pb:KR2m0023_WYG_225-3a>¶
西北靣東上(尊行/者坐)執饌者以饌升奠於柩東降出賛者¶
以酒奠之主人以下哭踊無算内外俱哭於位(如未成/服之禮)¶
(以親疎代哭/晝夜不絶聲)若賔親致奠於主人啟奠之後諸奠者以¶
次入於寢門内東向(謂卑㓜者有/故則遣使)祭饌陳於前賛者入¶
告内外卑者皆興立哭於位執饌者以饌升設訖降出¶
奠者以次入詣柩前西向南上為首者進以醆跪奠酒¶
俛伏興少退内外哭止尊者曰某位伯叔将歸幽宅謹¶
奉奠(若異姓各從其稱若使者云某官封若/某姓位聞某人将歸幽宅使某奉辭)尊卑應拜¶
<pb:KR2m0023_WYG_225-3b>¶
者再拜内外皆哭主人拜稽顙奠者哭盡哀乃出掌事¶
者以次徹饌而退¶
　　　葬¶
啟之日掌事者納柩車於大門内當門南向設靈車於¶
右内外所乗之車陳於大門外(丈夫之車門西/婦人之車門東)先於宿¶
所張吉凶帷凶帷西吉帷東設靈座於吉帷下如常儀¶
啟之夕未發前一日引靈車於内門外南向祝詣靈座¶
前西向跪昭告曰孤子某(母曰/哀子)謹用吉辰奉歸先城(若/為)¶
<pb:KR2m0023_WYG_225-4a>¶
(新墓則曰/奉歸幽宅)靈車就引神道紆廻惟以荒蓼無任梗絶興¶
立少頃柩動降就階間主人以下以次從柩哭而降主婦¶
又次之柩至庭(庭内先設床/席以居柩)主人以下於柩東西立哭¶
(丈夫在東婦人在西/以服之輕重為序)内外之際障以行帷庭位既定祝¶
帥執饌者設祖奠於柩東(如啟/奠)祝以酒奠訖詣饌南北¶
面跪曰永遷之禮靈辰不留謹奉旋車式遵祖道尚享¶
興少頃徹饌親賔致賻之禮(其詞曰某人将歸幽宅敢/致&KR0534;辭畢哭盡哀奠幣於)¶
(柩/東)柩動旌先之主人以下以次從哭柩至柩車設帷帳¶
<pb:KR2m0023_WYG_225-4b>¶
於後遂升柩於車内外哭位如在庭之儀乃設遣奠如¶
祖奠祝奠酒訖少頃徹饌靈車動餘以次設靈車後次¶
明器輿次下帷輿次米輿次酒脯醢輿次食輿(食器/具)次¶
柩車主人及諸子俱絰杖縗服(秃者袤巾/巾皆絰)跣哭從丈夫¶
婦人皆依服輕重為序從哭出門内外尊行者皆乗車¶
馬哭不絶聲出郭外若親賔還者權停柩車乗者皆下¶
立哭親賔向柩立哭盡哀卑者再拜而退婦人亦如之¶
賔既還乗車馬如初靈車至吉帷門外廻南向遂薦常¶
<pb:KR2m0023_WYG_225-5a>¶
食於靈座前若食頃徹之(毎於停宿之所/皆設靈座薦食)柩車至入凶¶
帷停於西廂南向至宿次内外皆就柩車所主人以下¶
分東西立哭如初凡停宿薦酒脯之奠於柩車至墓乗¶
馬者卑行見墳而下尊行及塋而下靈車至帷門外(掌/事)¶
(者先於墓門内道南/張吉帷設靈座薦食)廻車南向遂設酒脯之奠柩車至¶
壙前廻南向哭位如在庭掌事者陳明器於壙東南西¶
向北上設床席於柩車之後張帷舉柩於席上丈夫柩¶
東婦人柩西次以憑哭盡哀各退伏位内外卑者再拜¶
<pb:KR2m0023_WYG_225-5b>¶
辭訣賛者引主人以下哭於羡道東西靣北上妻及女¶
子哭於羡道西東面北上踊旡算(婦人/設帷)設席於墳内遂¶
下柩於壙内席上覆以夷衾遂以下帷張於柩東南向¶
米酒鋪陳設於帳東北食器設於下帳前酼醢於食器¶
南藉以板明器設壙内左右主人拜稽顙哭盡哀内外¶
俱就靈所哭乃祭后土具别儀饌者徹酒脯之奠設靈¶
車於帷外少頃靈車發行内外從哭如初出墓門尊行¶
者乗車馬去墓百步許卑行者乃乗靈車至宅内外乘¶
<pb:KR2m0023_WYG_225-6a>¶
者皆下行靈車入至西階前廻南向少頃靈車退主人¶
以下升立哭於靈座東西面南上内外以次升妻及女¶
子子以下哭於靈座西東面南上祖父以下哭於帷東¶
南面西上祖母以下哭于帷西南面東上外姻丈夫帷¶
東北面西上婦人帷西北面東上親賓弔如初弔于¶
庭者稱痛當柰何哭盡哀主人以下還次沐浴以俟¶
虞¶
　　　祭后土¶
<pb:KR2m0023_WYG_225-6b>¶
掌事者先於墓左除地為祭所柩車至祝吉服鋪后土¶
神席北方南向饌者偹饌於其側既復土告者吉服(以/親)¶
(賔為/告者)賛者引告者及祝俱立於神席東南立定俱再拜¶
掌饌者以饌入設於席位乃出賛者引告者盥手詣神¶
席前以琖跪奠酒俛伏興少退北向立祝於神座右西¶
面跪讀祝文曰維某年某月朔日辰姓名敢昭告於后¶
土之神某人定兹幽宅神其保佑俾無後艱謹以清酌¶
庻羞明薦於后土之神尚享訖興告者再拜賛者引告¶
<pb:KR2m0023_WYG_225-7a>¶
者復位俱再拜以次出少頃乃徹席饌¶
　¶
　¶
　¶
　¶
　¶
　¶
　¶
<pb:KR2m0023_WYG_225-7b>¶
　¶
　¶
　¶
　¶
　¶
　¶
　¶
　政和五禮新儀卷二百十九¶
