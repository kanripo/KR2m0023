# -*- mode: mandoku-view; -*-
#+TITLE: 政和五禮新儀
#+DATE: 2015-08-24 22:51:20.169273
#+PROPERTY: ID KR2m0023
#+PROPERTY: BASEEDITION WYG    
#+PROPERTY: JUAN 卷七十九
<pb:KR2m0023_WYG_085-1a>¶
欽定四庫全書¶
　政和五禮新儀卷七十九¶
　　吉禮¶
　　　祀靈星夀星儀¶
　　　　時日¶
　　　　齋戒¶
　　　　陳設¶
　　　　省饌¶
<pb:KR2m0023_WYG_085-1b>¶
　　　行事¶
　　　時日¶
太常寺預於隔季以立秋後辰日祀靈星秋分日祀夀¶
星闗太史局太史局以其日報太常寺恭酌訖具時日¶
散告¶
　　　齋戒¶
前祀三日應行事執事官散齋二日治事如故宿於正¶
寢不弔䘮問疾作樂判書刑殺文書决罰罪人及與穢¶
<pb:KR2m0023_WYG_085-2a>¶
惡致齋一日其日質明赴齋宫惟祀事得行其餘悉禁¶
官給酒饌祀官已齋而闕者通攝行事¶
　　　陳設¶
前祀二日儀鸞司設行事執事官次於壇壝門外量地¶
之宜光禄牽牲詣祠所及陳禮饌於獻官齋所東南太¶
常設省饌位版於禮饌之南北向監察御史在西東向¶
光禄丞太祝太官令在東西向北上祀日丑前五刻禮¶
直官賛者諸司職掌各服其服太常設神位席(以/莞)太史¶
<pb:KR2m0023_WYG_085-2b>¶
設神位版於壇上北方南向祝版於神位之右置於坫¶
次設祭器皆藉以席光禄寔之左八籩為三行以右為¶
上(第一行形鹽在前魚鱐次之第二行乾桃在前/乾䕩乾棗次之第三行芡在前鹿脯榛實次之)右八¶
豆為三行以左為上(第一行芹菹在前筍菹次之第二/行菁菹在前韮菹魚醢次之第三)¶
(行&KR0693;醢在前鹿/臡醓醢次之)俎二一在籩前(實以羊熟十一體肩臂/臑肫胳正脊一直脊一)¶
(横脊一長脅一短脅一代脅一皆二骨以並/肩臂臑在上端肫胳在其下端脊脅在中)一在豆前¶
(實以豕熟十一/體其載如羊)簠一簋一在籩豆二俎間簠在左簋在¶
右(簠實以稷/簋實以黍)設犧尊三在壇上東南隅北向皆有坫加¶
<pb:KR2m0023_WYG_085-3a>¶
勺冪為酌尊(一實明水為上尊餘實/泛齊代以供内法酒)又設太尊二山尊¶
二在神位前(太尊一實泛齊山尊一實/醴齊各以一尊實明水)著尊二犧尊二¶
象尊二壺尊六在壇下(著尊一實盎齊犧尊一實醍齊/象尊一實沉齊餘實明水為上)¶
(尊壺尊三實𤣥酒三實/三酒明水𤣥酒皆在上)俱北向西上加冪五齊三酒皆¶
設而不酌太尊設燭於神位前洗二於卯階東北向(盥/洗)¶
(在東爵/洗在西)罍在洗東加勺篚在洗西南肆寔以巾(若爵洗/之篚則)¶
(又實以/爵加坫)執罍篚者各位於其後又設揖位於卯階東獻¶
官在南北向監察御史太祝太官令在北南向西上積¶
<pb:KR2m0023_WYG_085-3b>¶
柴於燎壇設望燎位於其北獻官在北南向監察御史¶
在西東向太祝在東南向(惟不設光禄/丞大官令位)設獻官席位於¶
卯階之東西向監察御史席位於午階之南北向太祝¶
太官令位其後西上光禄丞席位於監察御史之東北¶
向又設監察御史位於壇上東向太祝位於壇上西向¶
太官令位於酌尊所北向¶
　　　省饌¶
前祀一日行事執事官集獻官齋所肄儀太祝習讀祝¶
<pb:KR2m0023_WYG_085-4a>¶
文及視神位版次賛者分引行事執事官詣省饌位(凡/行)¶
(事執事官/皆賛者引)立定賛者賛揖所司省饌具畢賛者曰省饌¶
訖揖訖俱還齋所次引監察御史詣厨省鑊視祭器滌¶
溉及視牲充腯乃還齋所未後一刻太官令帥宰人以¶
鸞刀割牲遂烹牲晡後有司帥其屬掃除壇之上下訖¶
還齋所¶
　　　行事¶
祀日丑前五刻(行事用丑/時一刻)獻官以下並赴壇所就次太¶
<pb:KR2m0023_WYG_085-4b>¶
官令帥其屬實饌具畢次引光禄丞入詣午階之南席¶
位北向立賛者曰再拜光禄丞再拜升自卯階(凡行事/執事官)¶
(升降皆/自卯階)㸃視禮饌畢次引監察御史升壇㸃閱陳設糾¶
察不如儀者光禄丞還齋所餘官各服祭服次引行事¶
執事官詣卯階東揖位立定賛者賛揖次引監察御史¶
太祝太官令次引獻官各入就位太常升煙燔牲首賛¶
者曰再拜在位者皆再拜次引監察御史太祝太官令¶
俱升壇各就位立定次引獻官詣盥洗位北向立搢笏¶
<pb:KR2m0023_WYG_085-5a>¶
盥手帨手執笏詣爵洗位搢笏洗爵拭爵以授執事者¶
執笏升詣酌尊所西向立執事者以爵授獻官獻官搢¶
笏執爵執尊者舉幂太官令酌犧尊之泛齋訖獻官以¶
爵授執事者執笏詣神位前北向立搢笏跪執事者以¶
爵授獻官獻官執爵三祭酒奠爵執笏俛伏興次引太¶
祝詣神位前東向搢笏跪讀祝文讀訖執笏興復位獻¶
官再拜訖降復位次引獻官詣望燎位有司詣神位前¶
取祝版置於燎柴次引監察御史太祝詣望燎位立定¶
<pb:KR2m0023_WYG_085-5b>¶
賛者曰可燎火燎半柴引獻官以下詣卯階東揖位立¶
賛者賛禮畢揖訖退太官令帥其屬徹禮饌監察御史¶
詣壇監視収徹訖退¶
　¶
　¶
　¶
　¶
　政和五禮新儀卷七十九¶
