# -*- mode: mandoku-view; -*-
#+TITLE: 政和五禮新儀
#+DATE: 2015-08-24 22:51:22.102497
#+PROPERTY: ID KR2m0023
#+PROPERTY: BASEEDITION WYG    
#+PROPERTY: JUAN 卷一百七十七
<pb:KR2m0023_WYG_183-1a>¶
欽定四庫全書¶
　政和五禮新儀卷一百七十七¶
　　嘉禮¶
　　　宗姬族姬嫁儀¶
　　　　納采¶
　　　　問名¶
　　　　納吉¶
　　　　納成¶
<pb:KR2m0023_WYG_183-1b>¶
　　　　請期¶
　　　　親迎¶
　　　　同牢¶
　　　　廟見¶
　　　　見舅姑¶
　　　　醴婦¶
　　　　盥饋¶
　　　　饗婦¶
<pb:KR2m0023_WYG_183-2a>¶
　　　　舅饗送者¶
　　　　姑饗婦人送者¶
　　　納采¶
前一日主人設賓次于大門之外(賓謂夫家之/屬使往來者)道右南¶
向(非南向者各随/所向餘放此)其日大昕賓至主人大門外掌次者¶
延入次(賓主及行事者皆公服不/合公服者常服下准此)主人受于廟(無廟者/於㕔事)¶
(中間設神位于禮有不應/設神位者不設下准此)賓出次立于大門外之西東¶
面主人立于東階下西面曰敢請事賓曰某王以伉儷¶
<pb:KR2m0023_WYG_183-2b>¶
之重(某王謂主人非王/稱其官下准此)施某官之子某率循彛典以某¶
將事敢請納采儐者入吿主人曰某聴命于廟敢不拜¶
嘉儐者出吿訖入引主人迎于大門外之東西面主人¶
揖賓賓報揖主人入門而右賓入門而左執鴈者從入¶
以鴈陳于庭三分庭一在南北向(無鴈者聴用/羊下准此)主人曰¶
請吾子升賓曰某敢辭主人升東階西面賓升西階東¶
面賓曰敢納采主人西面再拜訖賓降自西階以出¶
　　　問名¶
<pb:KR2m0023_WYG_183-3a>¶
賓既出立于中門外之西東面主人降立于東階下西¶
面儐者進受命出請事賓曰合二姓之好必稽諸龜筮¶
敢請問名儐者入吿主人曰某官恭慎重正昏禮將又¶
加諸卜敢不以吿儐者出吿訖入引主人迎于中門外¶
之東西面主人揖賓賓報揖主人入門而右賓入門而¶
左執鴈者從入以鴈陳于庭三分庭一在南北向主人¶
升東階西面賓升西階東面曰敢問名主人西面再拜¶
訖進立于兩楹間西面賓進於主人之西東面主人曰¶
<pb:KR2m0023_WYG_183-3b>¶
某第幾女宗姬(族姬即/云族姬)賓降自西階出立于中門外之¶
西東面主人降立于中門内西面儐者進受命出請事¶
賓曰禮畢儐者入吿主人延賓以飲食之會畢賓主俱¶
興掌事者奉幣以授主人主人以授賓賓降自西階從¶
者受幣賓退主人送于門外¶
　　　納吉¶
前一日主人設賓次如常儀其日大昕賓至主人大門¶
外掌次者延入次主人受禮如納采之儀賓出次立于¶
<pb:KR2m0023_WYG_183-4a>¶
大門外之西東面主人立于東階下西面儐者進受命¶
出請事儐曰某官恭承嘉命龜筮協從使某以吿主人¶
曰某官不忘厚貺而卜以吿吉某不敢辭儐者出吿訖¶
入引主人迎賓于大門之東西面主人揖賓賓報揖主¶
人入門而右賓入門而左執鴈者從入以鴈陳于庭三¶
分庭一在南北向主人升東階西面賓升西階東面曰¶
敢吿納吉主人西面再拜訖賓降自西階以出立于中¶
門外之西東面主人降立于中門内西面儐者進受命¶
<pb:KR2m0023_WYG_183-4b>¶
出請事賓曰禮畢其禮賓如問名之儀¶
　　　納成¶
前一日主人設賓次如常儀其日大昕賓至主人大門¶
外掌次者延入次掌事者入設幕于中門之外𤣥纁束¶
帛陳于幕上(𤣥三匹纁二匹合束之/其他禮物自如常儀)函書盛于箱置于¶
案主人受禮如納吉之儀賓出次立于大門外之西東¶
面主人于東階下西面儐者進受命出請事賓曰某王¶
以伉儷之重加惠某官之子某官率循彛典有不腆之¶
<pb:KR2m0023_WYG_183-5a>¶
幣以某將事敢請納成儐者入吿主人曰某官順彛典¶
申之以備物某敢不重拜嘉儐者出入引主人迎賓于¶
大門外之東西面主人揖賓賓報揖主人入門而右賓¶
入門而左舉函書者從之奉束帛者次之諸持禮物者¶
皆從其後三分庭一在南北向西上主人升自東階西¶
面賓升自西階東面賓曰敢納成主人西面再拜訖進¶
立于兩楹間賓進立于主人之西相向立掌事者以函¶
書授賓賓執函書以授主人主人受以授掌事者訖賓¶
<pb:KR2m0023_WYG_183-5b>¶
降自西階出立于中門外之西東面主人降立于中門¶
内西面儐者進受命出請事賓曰禮畢其禮賓如納吉¶
之儀¶
　　　請期¶
前一日主人設賓次如常儀其日大昕賓至主人大門¶
外掌次者延入次主人受禮如吿成之儀賓出次立于¶
大門外之西東面主人立于東階下西面儐者進受命¶
出請事賓曰某官慎重嘉禮將卜諸近日使某請期主¶
<pb:KR2m0023_WYG_183-6a>¶
人再辭賓曰某既不獲受命于某王某官得吉曰某日¶
敢不以吿主人曰某謹奉命以從儐者出吿訖入引主¶
人迎于大門外之東西面主人揖賓賓報揖主人入門¶
而右賓入門而左執鴈者從入以鴈陳于庭三分庭一¶
在南北向主人升東階西面賓升西階東面曰敢吿期¶
(某月日/甲子吉)主人西面再拜訖賓降自西階以出立于中門¶
外之西東面主人降立于中門内西面儐者進受命出¶
請事賓曰禮畢其禮賓如納成之儀¶
<pb:KR2m0023_WYG_183-6b>¶
　　　親迎(有故聴以/媒氏往迎)¶
前一日主人設賓次如常儀其日大昕壻之父服其服¶
吿于禰廟(無廟者于㕔事/東間設神位)子將行父醮之于㕔事贊者¶
設父位于中間南向設子位于父位之西近東南向父¶
即座子公服升自西階進立于位前贊者注酒于醆西¶
向授子子再拜跪受贊者又以饌設于位前子舉酒興¶
即座飲食訖降再拜進立于父位前父命之曰躬迎進¶
耦釐爾内治子再拜曰敢不奉命又再拜降出詣女氏¶
<pb:KR2m0023_WYG_183-7a>¶
家主人服其服吿于禰廟如請期之儀賓將至(賓謂/壻)主¶
人設神位于寢户外之西又設醴女位于户内南向具¶
酒饌如常儀賓至贊者引就次女盛服立于房中就位¶
南向立姆立于右女從者陪後父公服升自東階立于¶
寢户外之東西向内贊者設酒饌女就位坐飲食訖降¶
再拜内贊者徹酒饌主人降立于東階東南西面贊者¶
引賓出次立于門西東面儐者進受命出請事賓曰某¶
受命于父以兹嘉禮恭聴成命儐者入吿主人曰某固¶
<pb:KR2m0023_WYG_183-7b>¶
願從命儐者出吿訖入引主人迎于大門外之東西面¶
主人揖賓賓報揖主人入門而右賓入門而左執鴈者¶
從入以鴈陳于庭三分庭一在南北向主人升立于東¶
階上西面賓升西階進當寢户前北面再拜降出主人¶
不降送初賓入門母出立于寢户外之西面于賓拜訖¶
姆導女出于母左父誡之曰往之女家以順為正無忘¶
肅恭母戒之曰必恭必戒無違舅姑之命庶母申之曰¶
爾忱聴于訓言毋作父母羞女出門壻先還第(壻乘馬/女乗牛)¶
<pb:KR2m0023_WYG_183-8a>¶
(車或/擔子)¶
　　　同牢¶
初昏掌事者設巾洗各二一于東階東南一于室之北¶
水在洗東尊于室中實于爵兩卺于篚(爵卺以常用/酒器代之)婦¶
至贊者引就北面立引壻揖婦以入及寢門又揖婦升¶
階入于室壻盥于南洗婦從者沃之婦盥于北洗壻從¶
者沃之贊者設酒饌七箸從設掌事者布對位壻揖婦¶
皆即座贊者二人俱注酒于醆授壻及婦皆興受醆即¶
<pb:KR2m0023_WYG_183-8b>¶
座飲訖贊者受虚醆遂薦饌再飲三飲如初儀壻及婦¶
俱興再拜掌事者徹酒饌訖退¶
　　　廟見¶
質明贊見婦于廟(無廟者于㕔事/中間設神位)贊者引主人立于東¶
階下引主婦立于西階下諸親與壻各以序分立于後¶
(非南向者分左右/各随尊卑序立)立定贊者引婦進詣庭中北面再拜¶
訖復位主人升自東階詣神位前上香祭酒再拜祝曰¶
某氏來歸敢率以見主人降自西階復位贊者曰拜主¶
<pb:KR2m0023_WYG_183-9a>¶
人以下皆再拜訖退¶
　　　見舅姑¶
其日婦服其服至寢門外贊者設舅姑位于堂上東西¶
相向舅位于東姑位于西俟舅姑俱即座贊者引婦奉¶
棗栗自寢門入立于庭再拜訖升自西階置于舅位前¶
贊者進徹以東婦降階又再拜次又奉腵脩再拜訖(腵/脩)¶
(婦從者執/俟于階下)升自西階置于姑位前贊者受以東婦降階¶
又再拜次醴婦如别儀¶
<pb:KR2m0023_WYG_183-9b>¶
　　　醴婦¶
見舅姑禮畢贊者設醴婦位于姑位之北少西東向婦¶
升階立于位之西贊者注酒于醆詣婦位前西向立又¶
贊者以饌設于位前婦再拜受醆即座飲食畢降階再¶
拜訖退¶
　　　盥饋(四品以下/不用此儀)¶
贊者設舅姑位于堂上東西相向舅位于東姑位于西¶
俟舅姑俱即座贊者引婦立于庭各再拜訖升自西階¶
<pb:KR2m0023_WYG_183-10a>¶
立于舅位之東西向贊者以饌授婦婦奉饌置于舅位¶
前贊者加以七箸婦進立于姑位之西東向贊者以饌¶
授婦婦奉饌置于姑位前贊者加以七箸舅姑俱食食¶
畢婦降階又再拜次享婦如别儀¶
　　　享婦(四品以下/不用此儀)¶
盥饋舅姑禮畢贊者設享婦位于姑位之北少西東向¶
婦升階徹饌設于位前贊者贊之加以七箸婦再拜即¶
座餕姑之饌食畢降階俱再拜訖退¶
<pb:KR2m0023_WYG_183-10b>¶
　　　舅享送者¶
其日質明主人命掌事者設賓次于大門之外又設㕔¶
事之兩楹間東北設主人位西北設賓位皆南向東西¶
對設衆賓位賓至掌次者延入次儐者入告主人出迎¶
贊禮者引賓出立于大門外東面主人立于門東西面¶
主人揖賓賓報揖主人入門而右賓入門而左主人升¶
東階賓升西階東西相向對各再拜訖賓主以下俱立¶
于座後立定俱坐定酒行如常會畢賓主俱興儐者引¶
<pb:KR2m0023_WYG_183-11a>¶
賓立于西階上東面主人立于東階上西面掌事者奉¶
幣以授主人主人以授賓賓降自西階從者受幣賓退¶
主人送于門外¶
　　　姑享婦人送者¶
其日明贊者設賓位于堂上兩楹間之西主人位于堂¶
上兩楹間之東皆南向賓之親黨位于西南東向主人¶
親黨位于東南西向賓至儐者入吿主人出迎内贊者¶
引賓主人衆賓從入至階俱升東西相對各再拜訖立¶
<pb:KR2m0023_WYG_183-11b>¶
于坐後立定賓主以下俱坐酒行如常會畢賓主俱興¶
掌事者奉幣以授主人主人以授賓賓降自西階從者¶
受幣賓退主人送于門内賓出内贊者引主人入¶
　¶
　¶
　¶
　¶
　政和五禮新儀卷一百七十七¶
