# -*- mode: mandoku-view; -*-
#+TITLE: 政和五禮新儀
#+DATE: 2015-08-24 22:51:18.668718
#+PROPERTY: ID KR2m0023
#+PROPERTY: BASEEDITION WYG    
#+PROPERTY: JUAN 卷四
<pb:KR2m0023_WYG_004-1a>¶
欽定四庫全書¶
　政和御製冠禮卷四¶
　　冠儀¶
　　　天子(晉齊後魏/北    唐)¶
　　　　晉¶
東晉諸帝冠儀一加幘冕將冠金石宿設百官陪位又¶
豫於殿上鋪大牀御府令奉冕幘簮𨗳衮服以授侍郎¶
常侍太尉加幘太保將加冕太尉跪讀祝文曰令月吉¶
<pb:KR2m0023_WYG_004-1b>¶
日始加元服皇帝穆穆思洪衮職欽若昊天六合是式¶
率遵祖考永永無極眉夀維祺介兹景福加冕訖侍中¶
繫𤣥紞侍中脱帝絳紗服加衮服冠事畢太保率群臣¶
奉觴上夀王公以下三稱萬歳乃退按儀注一加幘冕¶
而已¶
成帝咸康元年春正月庚午朔用三元吉日既加元服¶
拜於太廟大赦改元増文武位一等大酺三日賜鰥寡¶
孤獨不能自存者人米五斛¶
<pb:KR2m0023_WYG_004-2a>¶
穆帝孝武簡文將冠皆先幣以告廟訖事又廟見¶
　　　　後魏¶
後魏正光元年秋孝明帝年十一于正殿加元服訖拜¶
太廟大赦改元¶
　　　　北齊¶
北齊制皇帝加元服以玉帛告圓丘方澤以幣告廟擇¶
日臨軒中嚴群官位定皇帝著空頂介幘以出太尉盥¶
訖升脱空頂幘以黒介幘奉加訖太尉進太保之右北¶
<pb:KR2m0023_WYG_004-2b>¶
面讀祝訖太尉加冕侍中繫𤣥紞脱絳紗袍加衮服事¶
畢太保上夀群官三稱萬歳皇帝入温室移御坐而不¶
上夀後日文武群臣朝服上禮酒酒十二鐘米十二囊¶
牛十二頭又擇日親拜圓丘方澤謁廟至設會因奉觴¶
上夀禮各有宜也辭云某官臣某言伏惟皇帝陛下吉¶
辰元服禮制樂和臣等不勝大慶謹上萬歳夀也¶
　　　　唐¶
開元禮皇帝將加元服卜日如别儀告圓丘方澤前一¶
<pb:KR2m0023_WYG_004-3a>¶
日諸告官清齋於告所其守衛及設罇坫等並前一日¶
陳設如廵狩圓丘攝事儀(告方丘自前一日陳設及告/官清齋等亦如之為埋于壝)¶
(南外壇之/内北出陛)未明二刻諸告官各服其服郊社令良醖令¶
入實罇罍及玉帛(大尊二一實明水為上一實泛齊次/之山罍二一實𤣥酒為上一實清酒)¶
(次之玉以四珪有邸幣以蒼告方丘大尊二一實明水/為上一實醴齊次之山罍二實同玉兩珪有邸幣以黄)¶
未明一刻奉禮帥贊者先入就位贊引引御史太祝以¶
下入行掃除如常儀質明謁者引告官以下俱就門外¶
位奉禮帥贊者先入就位贊引引御史以下入就位謁¶
<pb:KR2m0023_WYG_004-3b>¶
者引告官贊引引執事者次入就位立定奉禮曰再拜謁¶
贊者承傳(凡奉禮有司/贊者皆承傳)告官以下皆再拜謁者進告官¶
之左曰有司謹請行事儀至禮畢燔祝版於齋所並同¶
廵狩告圓丘攝事儀(告方丘儀同但改昊天/為皇帝祗其玉則埋之)告宗廟之禮¶
與廵狩告宗廟儀有司攝事同惟祝文臨時撰臨軒行¶
事先一日尚舍奉御設御冠席於太極殿中楹之間南¶
向莞筵紛純加藻席繢純加次席黼純守宫設羣官次¶
於朝堂太樂令展宫懸於殿庭並如常儀設恊律郎舉¶
<pb:KR2m0023_WYG_004-4a>¶
麾位於殿上西階之西東向一位於樂懸東南西向鼓¶
吹令分置十二案於建鼓之外乗黄令陳車輅尚輦奉¶
御陳輿輦並如常儀典儀設文官一品以下五品以上¶
位於樂懸東六品以下於横街南皆重行西面北上設¶
武官一品以下五品以上位於樂懸西六品以下於横¶
街南當文官皆重行東面北上設朝集使位分方於文¶
武官當品之下設諸親位於四品五品之中(皇宗親在/東異姓親)¶
(在/西)設蕃客位各分方於朝集使六品之南諸州使人分¶
<pb:KR2m0023_WYG_004-4b>¶
方位於朝集使九品之後又設太師太尉位於横街之¶
南道東北面西上又設典儀位於樂懸之東北贊者二¶
人在南少退俱西向奉禮設門外位於東西朝堂皆如¶
元日之儀其日諸衛勒所部屯門列黄麾仗如常群官¶
依時刻集朝堂俱就次各服其服通事舍人引就朝堂¶
前位侍中版奏請中嚴太樂令鼓吹令帥工人入就¶
位奉禮郎設罍於阼階東南罍在洗東加勺幂篚在洗¶
西南肆實巾加幂尚舍奉御設席於東房内近西又張¶
<pb:KR2m0023_WYG_004-5a>¶
帷於東序外殿中監陳衮服於東房内席上東領𤣥衣¶
纁裳十二章(八章在衣日月星辰山龍華蟲/火宗彞四章在裳藻粉米黼黻)白紗中單¶
黼領清縹襈裾革帶玉鈎䚢大帶(素帶朱裏紕其外上/以朱下以緑紐約用)¶
(組/)朱黻三章(龍山/火)鹿盧玉具劔火珠鏢首白玉雙珮𤣥¶
組雙大綬六綵𤣥黄赤白縹緑純𤣥質長二丈四尺五¶
寸首廣一尺(小雙綬長二尺六寸色同大/綬而首半之間施二玉環)朱韤赤舄金¶
䤭繬(與緇/同)纓玉簮及櫛三物同箱在服北向尚舍奉御¶
設莞筵一粉純加藻席繢純加次席黼純又在南尚舎¶
<pb:KR2m0023_WYG_004-5b>¶
奉御實醴罇於東序外惟内坫在罇北實角觶柶各一¶
加幂饌陳於罇西籩豆各十二俎三在籩豆北設罍洗¶
于罇東罍在洗西加勺冪篚在洗東北肆實巾加冪執¶
罍罇籩豆及在庭罍篚者並絳公服立於其所衮冕垂¶
白珠十二旒以組為纓色同其纓黈纊充耳玉𨗳置於¶
箱太常博士一人立於西階下近西東面諸侍衛之官¶
各服其器服俱詣閣奉迎典儀帥贊者先入就位通事¶
舍人各引羣官入就位太常博士引太常卿升西階立¶
<pb:KR2m0023_WYG_004-6a>¶
于西房外當户北向侍中版奏外辦皇帝著空頂黒介¶
幘雙童髻雙玉𨗳絳紗袍以出侍衛警蹕如常儀皇帝¶
將出太樂令撞黄鐘之鐘右五鐘皆應恊律郎舉麾鼓¶
吹奏太和之樂皇帝出自西房太常博士引太常卿太¶
常卿引皇帝即御座南向立樂止(太常卿與博士退/立于皇帝之左)通¶
事舍人引太師太尉就位(凡太師太尉進/皆舍人𨗳引)太師初入門¶
舒和之樂作至位樂止典儀曰再拜贊者承傳群臣在¶
位者皆再拜太師升自西階太師初行樂作至階樂止¶
<pb:KR2m0023_WYG_004-6b>¶
太師升立於西階上東面太尉詣阼階下罍洗盥手升¶
東階詣東房内取纚櫛箱進跪奠於御座西端太師詣¶
御座前跪奏稱請坐退復位皇帝坐太尉進當御座前¶
少左跪脱空頂幘置于櫛箱畢設纚興少西東面立太¶
師降盥初降樂作盥訖詣西階下樂止太師受冕左執¶
頂右執前升自(闕/)　　　　　　　徧獻訖其飲福受¶
胙如常儀訖謁者引太尉降復位贊引引御史太祝及¶
執樽罍篚冪者俱就執事位重行西面立以俟皇帝既謁¶
<pb:KR2m0023_WYG_004-7a>¶
廟出門太祝等升復位訖登歌作雍和之樂諸祝各進¶
入室徹豆出還樽所登歌止奉禮曰賜胙其贊拜及納¶
神主燔祝版並如時享攝事儀親謁前出宫三日本司¶
宣攝内外各供其職前一日守宫設羣官五品以上次¶
於東西朝堂如常謁日晝漏上水三刻鑾駕出宫發引¶
前七刻槌一鼓為一嚴(三嚴時即一/刻侍中奏裁)發引前五刻槌¶
二鼓為再嚴其鑾駕發引之儀與時享出宫儀同唯陳¶
小駕鹵簿乗金輅為異駕廽通事舍人引文武羣官不¶
<pb:KR2m0023_WYG_004-7b>¶
從者退就次以俟駕至大次逥輅東向將軍降立於路¶
左侍中進當鑾駕前跪奏稱侍中臣某言請降輅俛伏¶
興還侍位皇帝降輅乗輿之大次繖扇華蓋侍衛如常¶
儀通事舍人引三師各就便座各服其服出立於大次¶
門外太常博士引太常卿立於大次門外當面西向侍¶
中版奏外辦皇帝出次華蓋侍衛如常儀(侍中負寶/陪從如式)博¶
士引太常卿太常卿引皇帝(凡太常卿前𨗳/皆博士先引)至廟門外¶
殿中監進鎮珪皇帝執鎮珪華蓋仗衛停於門外三師¶
<pb:KR2m0023_WYG_004-8a>¶
近侍者從入如常皇帝初入門太和之樂作至版位北¶
向立樂止太常卿與博士退立於左太常卿前奏稱請¶
再拜皇帝再拜少頃太常卿又奏稱請再拜皇帝又再¶
拜訖太常博士引太常卿太常卿引皇帝出還大次初¶
行樂作出門樂止殿中監前受鎮珪華蓋侍(闕/)　　西¶
階進當皇帝前少左樂作太師祝曰令月吉日始加¶
元服夀考維祺以介景福乃跪冠興復西階上位太尉¶
進皇帝前少左跪設簮結纓興復位皇帝興太常卿引¶
<pb:KR2m0023_WYG_004-8b>¶
適東房殿中監進徹櫛纚箱以退皇帝著衮服太常卿¶
引出即席向南坐樂止太尉詣序外帷内盥手洗觶酌¶
醴加柶覆之面葉立於序内南向太師進受醴面柄進¶
御前北面祝曰甘醴唯厚嘉薦令芳承天之休夀考不¶
忘訖跪進觶興退降立於西階下東面將祝殿中監¶
帥進饌者奉饌設於御座前皇帝左執觶右取脯擩于¶
醢祭於籩豆間太師取肺一以進皇帝皇帝奠觶於薦¶
西受肺左手執本右執絶末以祭上右手嚌之授太尉¶
<pb:KR2m0023_WYG_004-9a>¶
太尉加於俎降立於太師之南皇帝帨手侍中一人進¶
帨巾取觶於柶祭醴啐醴逮柶奠觶於薦東皇帝初受¶
觶休和之樂作奠觶訖樂止太師太尉俱復横街南位¶
太師初行樂作至位樂止典儀唱再拜贊者承傳在位¶
者皆再拜太師太尉出初行樂作出門樂止侍中前跪¶
奏禮畢皇帝興太樂令又撞㽔賔之鐘左五鐘皆應太¶
和之樂作太常卿引皇帝入東房侍衛警蹕如来儀入¶
訖樂止通事舍人引東面位者以次出其日冠訖著通¶
<pb:KR2m0023_WYG_004-9b>¶
天冠服詣太后所御殿如常朝見之式尚宫引就殿前¶
北面再拜訖尚宫引出還宫如常¶
將謁太廟有司卜日如别儀前一日皇帝清齋於太極¶
殿太尉以下清齋於廟所近侍之官應從入廟者於本¶
司清齋一宿諸衛令其屬晡後一刻各以其方器服守¶
衛廟門與太樂工人俱清齋一宿前三日尚舍直長施¶
太次於太廟南門之外道西東向尚舍奉御鋪御座守¶
宫設文武侍臣次於大次之後文左武右俱東向設太¶
<pb:KR2m0023_WYG_004-10a>¶
尉以下次於齋坊内設三師次於侍臣次之西東向前¶
二日太樂令設宫懸之樂於廟庭如常儀右校清掃内¶
外前一日奉禮設御位於樂懸之南道西北向設太尉¶
以下及御史等位於内外如常儀設酒罇之位於廟堂¶
上前楹間各於室户之左北向每室鷄彛一鳥彛一犧¶
尊二山罍二皆加勺冪皆西上各有坫(以置/贊爵)設罍洗篚¶
如常(篚實珪/瓚申爵)其執罇罍篚冪及烹牲皿並如廵狩告謁儀¶
日未明三刻太尉以下各服其服太廟令良醖令各帥¶
<pb:KR2m0023_WYG_004-10b>¶
其屬入實罇罍(鷄彛犧尊之上尊皆實以明水山罍之/上尊實以𤣥酒鳥彛實以鬰鬯犧尊實)¶
(以醴齊山罍/實以清酌)謁者進太尉之左白有司謹具請行事儀¶
至讀祝文如時享攝事儀(唯無燔膟膋/及奠毛血)讀祝文曰維某¶
年月朔日孝子曽孫皇帝某(太祖以下/稱臣某)謹遣太尉臣名¶
敢昭告於獻祖宣皇帝祖妣某氏欽遵常典禮加元服¶
以今吉辰祇見謹以一元大武明粢薌合薌萁嘉蔬嘉¶
薦醴齊尚饗訖興太尉再拜初讀祝文訖樂作太祝進¶
跪奠版於神座俛伏興還罇所太尉拜訖樂止謁者引¶
<pb:KR2m0023_WYG_004-11a>¶
太尉以次獻皆如獻祖之儀(唯不/盥洗)　(闕/)衛如常儀皇帝既¶
還大次侍中版奏請解嚴轉仗衛至既入閤侍中版奏¶
請解嚴叩鉦將士各還本所如時享還宫儀皇帝見廟¶
之明日㑹羣臣如元㑹之儀其上夀詞云具官臣某言¶
伏惟皇帝陛下吉辰元服禮備樂和臣等不勝大慶謹¶
上千萬歳夀羣臣上禮前一日守宮量設次於東朝堂¶
如常儀其日應上禮之官位於東朝堂之前近南文東¶
武西重行北面相對又設中書舍人位於吏部為首之¶
<pb:KR2m0023_WYG_004-11b>¶
北南向設奉禮位於文官東北贊者二人在南差退俱¶
西向通事舍人各引應上禮之官就位立定令史二人¶
對舉表案禮部郎中引就中書舍人前取表授舍人訖引¶
案退奉禮唱贊者承傳在位者皆再拜中書舍人奉表¶
入進通事舍人引在位者退¶
　¶
　¶
　政和御製冠禮卷四¶
#+PROPERTY: JUAN 卷四
<pb:KR2m0023_WYG_004-12a>¶
欽定四庫全書¶
　政和五禮新儀卷四¶
　　序例¶
　　　冊祝¶
親祠用竹冊有司常祀用祝版宫觀用青詞冊制以竹¶
為之每冊二十四簡長尺有一寸濶一寸貫以紅絲絛¶
以紅綿祝版以梓楸木為之長二尺廣一尺厚六分¶
昊天上帝感生帝五方帝髙禖(謂青/帝位)日月太一陽徳觀¶
<pb:KR2m0023_WYG_004-12b>¶
(火徳/位)皇地祇神州地祗后土帝鼐稱嗣天子臣(御/書)謹遣¶
某官臣姓名敢昭告(太一稱昭薦凡非親祠並/稱謹遣某官以下准此)九宫貴¶
神風師雨師雷神太社太稷蜡祭(謂嵗星熒惑鎮/星太白星辰)稱嗣¶
天子(御/書)謹遣某官臣姓名敢昭告(風師雨師雷/神稱昭薦)司中司¶
命司民司禄靈星夀星稱嗣天子謹遣某官姓名恭祭¶
聖祖天尊大帝稱嗣皇帝臣(御/書)謹遣某官臣姓名謹上¶
啟太廟稱嗣皇帝臣(御/書)謹遣某官姓名敢昭告僖祖皇¶
帝室翼祖皇帝室宣祖皇帝室太祖皇帝室太宗皇帝¶
<pb:KR2m0023_WYG_004-13a>¶
室真宗皇帝室仁宗皇帝室並稱孝曾孫英宗皇帝室¶
稱孝孫神宗皇帝室稱孝子哲宗皇帝室稱孝弟别廟¶
稱皇帝謹遣某官臣姓名昭薦五方帝髙禖太社太稷¶
之配熒惑嶽鎮海瀆八鼎勾芒祝融后土蓐収𤣥𡨕神¶
農后稷蒼龍朱雀麒麟𤣥武白虎先農氏后稷氏文宣¶
王歴代帝王女媧氏帝太昊氏帝神農氏帝髙陽氏帝髙¶
辛氏帝陶唐氏帝有虞氏夏王大禹商王成湯髙宗中¶
宗周文王武王成王康王漢髙皇帝(永興/軍)後漢世祖光¶
<pb:KR2m0023_WYG_004-13b>¶
武皇帝唐髙祖神堯皇帝嵩陵周髙祖慶陵世宗皇帝¶
懿陵符皇后稱皇帝(御/書)謹遣某官臣姓名敢昭薦(熒惑/稱昭)¶
(告禖神簡狄/姜嫄稱恭祭)歴代帝王秦始皇帝漢太宗孝文皇帝孝¶
景皇帝世宗孝武皇帝中宗孝宣皇帝魏文宣皇帝後¶
周太祖文皇帝隋髙祖文皇帝唐太宗文皇帝明皇帝¶
肅宗宣孝皇帝憲宗章武皇帝宣宗獻文皇帝後唐莊¶
宗皇帝明宗皇帝晉髙祖皇帝漢髙祖皇帝河南府大¶
火應天府商丘公從祀山川稱皇帝謹遣某官姓名敢昭¶
<pb:KR2m0023_WYG_004-14a>¶
薦先蠶昭烈武成王㑹應廟司寒馬祖先牧馬社馬歩¶
七祀歴代帝王之配(謂聖祖太昊神農髙陽陶唐有虞/夏商成湯髙宗中宗周文王武王)¶
(成王康/王之配)稱皇帝謹遣某官姓名恭祭文宣王昭烈武成¶
王之配歴代帝王之配(謂秦始皇帝漢髙帝孝文帝孝/景帝孝武帝孝宣帝後漢光武)¶
(帝魏文帝後周太祖隋髙祖唐髙祖太宗明/皇肅宗憲宗宣宗後唐莊宗明宗晉髙祖配)稱皇帝謹¶
遣某官姓名致祭贈祭文武官皇親内侍二品以上及¶
太夫人二品以上稱皇帝遣某官姓名致祭州縣祭社¶
稷風師雨師雷神並釋奠文宣王並稱某官姓名敢昭¶
<pb:KR2m0023_WYG_004-14b>¶
告¶
凡親祠前祀一日有司以祝冊授通進司進御書降付¶
尚書禮部其常祀係進御書者並前期進御書¶
凡祝版天神則燔燎地祗人鬼則瘞埋太廟别廟則藏¶
諸匱¶
　　　玉幣¶
凡禮神之玉幣冬至祀昊天上帝以蒼璧幣以蒼(幷配/位用)¶
(蒼幣二親祠則第一龕用白幣赤幣二帛幣二青幣二/黄幣一第二龕第三龕及内壝之内白幣六十五青幣)¶
<pb:KR2m0023_WYG_004-15a>¶
(七十六赤幣五十七帛幣一百一十八黄幣一内壝之/外衆星青幣六十赤幣六十白幣六十帛幣六十黄幣)¶
(一百二十尚祀則設從祀白幣二/帛幣二赤幣二青幣二黄幣二)雩祀上帝上辛祈榖¶
祀上帝明堂祀上帝以蒼璧幣以蒼感生帝以四圭有¶
邸幣以赤皇地祗以黄琮幣以黄髙禖以青圭幣以青¶
青帝以青圭赤帝以赤璋黄帝以黄琮白帝以白琥黒¶
帝以黝璜幣如其玉日以日圭幣以赤月以月圭幣以¶
白熒惑以兩圭有邸幣以赤九宫以兩圭有邸太一黒¶
攝提黄軒轅青招揺天符黄青龍紫咸池白太隂紅天¶
<pb:KR2m0023_WYG_004-15b>¶
一赤幣如其玉神州地祗太社太稷以兩圭有邸幣以¶
黒帝鼐幣以黄寳鼎魁鼎幣以黒牡鼎蒼鼎幣以青岡¶
鼎彤鼎幣以赤阜鼎皛鼎幣以白嶽鎮海瀆以兩圭有¶
邸幣如其方色先農幣以青先蠶幣以黒㑹應廟以五¶
方色幣太廟别廟以祼圭幣以白其餘禮神之幣皆以¶
白(上帝蒼幣二感生帝赤幣二黄帝皇地祗各用黄幣/二髙禖青幣五青帝先農各用青幣二赤帝赤幣一)¶
(白帝白幣二黒帝神州地祗各用黒幣二朝日赤幣一/夕月白幣一熒惑赤幣二太廟毎室白幣一别廟白幣)¶
(一太社太稷黒幣四嶽鎮海瀆東方青幣五南方赤幣/五中方黄幣三西方白幣五北方黒幣五九宫貴神九)¶
<pb:KR2m0023_WYG_004-16a>¶
(鼎各方色幣九蜡祭東方青幣四赤幣一西方青幣二/白幣三南方青幣二赤幣二黄幣二北方青幣二白幣)¶
(二先蠶黒幣一風師雨師雷神各白幣一會應廟/方色幣五文宣王白幣四昭烈武成王白幣二)宫觀¶
景靈宫幣以蒼上清儲祥宫儲慶宫幣以青醴泉觀幣¶
以赤九成宫幣以黄佑神觀以五方幣中太一宫立春¶
幣以青立夏以赤立秋以白立冬以皂(景靈宫蒼幣一/上清儲祥宫青)¶
(幣五儲慶宫青幣十一醴泉觀白幣一陽徳觀赤幣二/九成宫黄幣一佑神觀五方色幣五中太一宫幣一十)¶
(一/)¶
凡小祠不用幣¶
<pb:KR2m0023_WYG_004-16b>¶
凡燔&KR0287;之玉用珉其色如禮神之玉¶
凡幣之制長一丈八尺¶
凡祠事畢天神則燔玉幣扵燎壇神祗人鬼則&KR0287;扵坎¶
太廟别廟則埋幣扵西階東¶
　　　神席(神位/版符)¶
昊天上帝上帝(祈穀雩/祀明堂)天皇大帝北極大帝五方帝感¶
生帝髙禖(謂青/帝位)大明夜明熒惑九宫貴人皇地祗神州¶
地祗太社太稷並席以槀秸配位僖祖皇帝太祖皇帝¶
<pb:KR2m0023_WYG_004-17a>¶
太宗皇帝並席以蒲越其餘神位皆設莞席太廟每室¶
鋪筵設几(别廟/同)¶
凡祠昊天上帝上帝五方帝感生帝髙禖(謂青/帝位)皇地祗¶
神州地祗大明夜明與配帝神位版皆以黄金飾木鏤¶
青爲字其餘用朱漆金字¶
　¶
　¶
　¶
<pb:KR2m0023_WYG_004-17b>¶
　¶
　¶
　¶
　¶
　¶
　¶
　¶
　政和五禮新儀卷四¶
